---
title: Ostrá Horka, Obřany a Hády
tags: foto
short: Dnes jsem využil odpadnuvší přednášky k tomu abych si udělal dopolední
       výlet do severovýchodního okolí Brna. Počasí bylo velmi pěkné teplé a
       až letní, takže procházka to byl příjemná a i fotografie se myslím
       celkem vydařily.
---

Hned ráno jsem se vydal na rozhledu na Ostré horce v Soběšicích, kde už jsem byl
mnohokrát, ale vždy za špatného počasí nebo bez foťáku. Dnes jsem to tedy
napravil, viditelnost sice nebyla ideální (bývá vidět až Pálavu), ale i tak to
stálo za to.

Dále jsem se vydal po žluté turistické cestě mezi všudypřítomnými řepkovými poli
směrem do Obřan, kde jsem chtěl nafotit Obřanskou stráň, což je chráněná
přírodní památka nad železniční tratí a ohybem Svitavy na samém konci Obřan.
Jedná se o vcelku malou oblast ve svahu, kde je pěkná kvetoucí louka a na
okrajích také kvetou šeříky. Trochu mi to připomíná Pálavu v hodně malém
provedení.

Pak jsem již pokračoval po cyklistické stezce a přes seřazovací nádraží v
Maloměřicích k Hádeckému lomu, kde jsem byl poměrně příjemně překvapen tím jak
moc to tam kvete, především jakési fialové květiny přímo na kamenité planině
lomu jsem nečekal.

$partial("templates/gallery.md")$
