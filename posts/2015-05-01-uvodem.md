---
title: Úvodem
tags: různé, programování, Haskell
short: 
    Vítejte na mém blogu. V následujících dnech by se tu měl začít objevovat
    nějaký obsah, zatím bych chtěl jen ty z vás, kdo mají zájem o (funkcionální)
    programování upozornit na způsob, kterým je tento web tvořen.
---

Tento web je totiž generován nástrojem [Hakyll](http://jaspervdj.be/hakyll), což
je nástroj na generování statických webů ze specifikace zapsané v Haskellu a
obsahu buď ve formě HTML, nebo libovolném formátu, který je podporován nástrojem
[pandoc](http://pandoc.org/) (který je rovněž napsaný v Haskellu).  Hakyll
rovněž umí pracovat se šablonami stránek, vytvářet RSS a Atom kanály, spravovat
témata příspěvků a měl by být i poměrně rozšiřitelný (což si vyzkouším až budu
připravovat galerii).

Výsledkem je web, který je statický, ale snadno se tvoří, navíc jednotlivé
příspěvky není nutné psát v HTML, ale je možné použít cokoli co lze dát na
vstup pandocu, já používám
[markdown](https://daringfireball.net/projects/markdown/), který má podle mě
velmi příjemnou syntax pro tyto účely. Pokud vás to zaujalo, můžete se podívat
na [zdrojový kód webu](https://github.com/vlstill/blog).
